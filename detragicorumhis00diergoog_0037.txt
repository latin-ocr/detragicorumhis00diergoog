γ Postremo coronabantur victores, ut Orest. et Pylad. in
Eur. El. (VS. 882 δέξαι κόμης σῆς βοστρύχων α’νθήματα. vs.
886 σύ τ’ ὦ παρασπίστ’, στέφανον ἐξ ἐμῆς χερὸς δέχου).

II. De habitu ex Euripidis temporibus.

Quamquam quae e fabulis supra attulimus imaginem
totius babitus minime praebent, tamen ex iis quale fuerit
discrimen inter Aeschyli et Euripidis tempora cognosci iam
potest. Nam cum ille pro singulis partibus singularem per-
sonae speciem inveniat -—— in memoriam revoco Ionem, Eu-
menides, Achillem, Minervam —, Euripides iam generi cuidam
toti eandem personam attribuit ( juvenibuS‚ senibus, lugentibus),
quae nominabantur ἕνσκευα πρόσωπα. Haec divisio 'secundum
sexum, aetatem, ordinem, mores, affectusin dies magis exculta
postremo ad eam perfectionem pervenit quam e Pollucis
descriptione cognoscimus. Tamen praeter has crant personae
iis partibus, quarum formae aut arte aut litteris iam consti-
tutae erant: quae, quia extra apparatum scaenicum qui vulgo
usurpabatur erant, vocabantur ἔκσκευα πρόσωπα.

A. Personae ¹).
I. ’Ένσκευα πρόσωπα.

a. Personae secundum sexum, aetatem, ordinem dispositae.
1. Viri.

1) Heroes. Senes: Crines senum erant albo colore.
Qui maximus natu erat (ὃ ξυρὶας), barbam tonsam tulit (τὸ
δὲ γένειον ἐν χρῷ κουρίας ἐστὶν ὁ ξυρίας). Hesychio auctore
Priamus tali persona indutus in scaenam prodiit (πριαμοθή-
σομαι· τὰ τραγικὸν τοῦ Πριάμου πρόσωπον ξυρίας ἐστίν). In
vasorum picturis saeculi quinti conspicimus Priamum tonsa
cum barba et caesarie2). Ceteri senes (ὃ λευκὸς α’νήρ) albos

 

1) Non totam Pollucis descriptionem (IV, 133 seqq.) personarum
repetam, sed potius exponam, quomodo illae dispositae suerint quondam.

2) Overbeck, Kunstmythol. XX, 3. Overb., Gall.'her. Bildw. XX.
Wieseler, D. d. a. K. Ι, 207.

3

