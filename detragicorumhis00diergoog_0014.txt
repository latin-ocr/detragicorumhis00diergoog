...10—

ingenti altitudine fuit histrio tragicuS, qui in pompa Ptole· .
maei Philadelphi temporibus Alexandriae facta ingressus est
(cf. Callixen. ap. Athenaeum V, 198a . . . μέσος δὲ τούτων
ἐβάδιζεν α’νῆρ μείζων τετράπηχυς ἓν τραγικῇ διαθέσει καὶ προ-
σώπῳ). Si ad talem magnitudinem corporis respicimus,
summa veritatis specie conicere licet illum cothurnos peraltos
gestasse 1).

Accedit quod Polum Aristodemum Satyrum, clarissimos
illos histriones, cothurnos gestasse Lucianus tradit (Jup. trag.
Α c. 41 . . . ἤτοι Πῶλον καὶ Ἀριστόδημον καὶ Σάτυρον ἡγεῖσθαί
σε θεοὺς εἶναι τότε ἢ τοὶ πρόσωπα τῶν θεῶν αὐτοὶ καὶ τοὺς
ἕμβοῖτας καὶ τοὺς ποδήρεις χιτῶνας κτὲ).

Quo minus de ornatu scaenic0, quem antea usurpave-
runt histriones usque ad Sophoclem, traditum est, eo magis
sententiae diversissimae de inventione habitus ad nostra tem-
pora venerunt. Ita secundum nonnullos scriptores Sophocles 2)
cothurnos invenisse dicitur (Servius ad Vergil. VIII Ecl. 10.
‘Sola Sophocleo tua ‘carmina digna cothurno' adnotat: cothurni
usum primus Sophocles in scaenam intulit). Quae mentio
sine dubio e falsa interpretatione Vergilii orta est.

Plerique scriptores ornatus scaenici inventionem Aeschylo
attribuerunt. Ita Horat. in Art. poet. vs· 278. 279 ‘Post
hunc (Thespin) personae pallaeque repertor honestae Aeschy-
lus et modicis instravit pulpita tignis Et docuit magnumque
loqui nitique cothurno'3). - Personas invenisse dicitur poeta

 

1) Maass (Annali d. Instit. 1881 p. 115 adn. ·1) hanc insolitam al-
titudinem non ad cothurnos referendam esse censet, respectu habito
ad Apoll. Π, 459 ἦν δὲ (Hercules) καὶ θεωρηθεὶς φοβερός ὅτι παῖς Διὸς
’ἦν τετραπηχυαῖον μὲν εἶχε τὸ σῶμα). Sed fieri non potest, ut hi loci
inter se comparentur. Nam Apoll. de Herculis magnitudine loquitur,
quomodo in cultu ficta sit, Callix. vero de histrione quodam. Ratio

autem inter illos locos haec est: Graeci quia heroes ingenti corporis
magnitudine fuisse existimabant, histriones cum cothurnis prodeuntes
fecerunt, ut speciei illorum adaequarentur. Quam fuisse causam usus

, cothurnorum, expressis verbis, indicatur a Philostr. (Vita Apoll. V1,11

ὀκρίβαντος δὲ τοὺς ὑποκριτὰς ἀνεβίβασεν ὥς ἴσα ἐκείνοις (ἥρωσι) ῥαίνοιεν.
2) De crepidis a Sophocle repert. cf. infra.
3) Of. Porphyr. ad h. l.

 

 

