Si quis poetarum Graecorum fabulas legit, sine dubio,
quomodo institutae atque actae sint, ab histrionibus ipsae,
cognoscere cupit. Qua de causa iam primis ex studiorum
initiis antiquitatis homines docti, quales fuerint apparatus
scaenicus et ornatus histrionum secundum litteras, quae no-
bis ex antiquitate traditae sunt, summa diligentia conati
sunt indagare (vd. Excurs. Ι). Sed si quae scripta sunt de
ea re percensemus, unusquisque concedet, deesse nostris
diebus commentationem, quae omnia aut arte aut litteris no-
bis de habitu scaenico histrionum Graecorum tradita am-
plectitur. Quae cum ita sint, in eis quae sequuntur etsi non
‘totum habitum scaenicum, tamen histrionum tragicorum qua-
lis fuerit apud Graecos exponere mihi proposui. Ac primum
quidem in ea re diiudicanda et litteras et monumenta artis
recensebO, recensione facta qualis fuerit habitus histrionum
tragicorum diversis temporibus quantum ut cognoscamus fieri
potest, constituere conabor — conabor dico. Nam persua-
sum habeo, me permultas difficultates non solutas reliquisse.

PARS PRIOR.
REOENSIO FONTIUM.

I. Litterarum monumenta.

1. LucianuS.

Saepius Lucianus scriptis suis nonnulla de habitu scae-
nico inseruit non describendi quidem causa, sed potius illu-
dendi. Qualis fuerit habitus secundum eum, primum ea de

