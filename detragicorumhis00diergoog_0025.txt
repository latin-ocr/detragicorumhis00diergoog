„21—

tremam partem capitis tegit, nonne coronam in capite? Nec
desunt thyrsus et cingulum , sed effingebantur pessime ab
artifice. --

Omnia quae adhuc constituta sunt nos docent, ab Ae·
schylo ad extrema rei scaenicae Graecorum tempora, in
scaeua Graeca cothurnos usurpatos esse. Qua re consti-
tuta non difficile est iudicare de picturis Pompeianis, quarum
aliae histriones tragicos cum cothurnis aliae eum calceis
(crepidis) nobis ⁵ ante oculos ponunt. Nam cum histriones
Romani cothurnos summa veri specie non gestaverint, sed
Graeci per totam antiquitatem, illas ad scaenam Romanam,
has ad fabulas Graecas referendas esse ut ipse persuasum
habeo ita me persuasisse spero. Accedit quod cum histrio·
num cum cothurnis personae respondeant ad descriptionem
Pollucis, hoc minime dici potest de personis ceterorum ¹).

Quaeritur deinde utrum hae scaenae cum histrionibus
Graecis imitationes tantum sint picturarum antiqu-ioris temporis
an referendae sint ad fabulas Graecas Pompeis actas. Jam
satis constat, histriones Graecos saepissime apud Romanos
fabulas egisse, praecipue in urbibus Campaniae. Qua de
causa Brutus suo tempore in Campaniam profectus est, ut
histriones Graecos ad ludos suos colligeret 2).

Quam ob rem nihil impedit, quin picturas ad fabulas
Graecas eodem tempore Pompeis aliisque in urbibus Cam—
paniae actas referamus. Tamen eas, etiamsi non imitationes

 

1) De personis infra copiosius agemus.

2) Of. Plut. Brut. e. 21 — Ceter. cf. de ludis Graecis Cic. pro
Arch. 5, 10. Polyb. XXX, 13. Sueten, Caes. c. 39. Cic. ad fam. VII,
l. 3, ad Attic. XVI, 5. 1. - Quaestio difficillime diiudicanda est, utrum
in ludis Graecis totae fabulae agerentur (W elcker, Gr. Tr. p. 1323.1329.)
an nonnullae partes (‘ declamirond oder sinyend zur Flete voryetraqen.’
Mommsen, Rom. Gesch. 111, ⁶ p. 629 A). Demonstrari potest nihil,
sed verisimilius mihi videtur quod Welckerus censuit. Nam si Cic. in
Caec. XV, 48 histriones Graecos et Romanos inter se comparans ait:
‘ut in actoribus Graecis fieri videmus, saepe illum qui est secundarum
aut tertiarum partium, quum possit aliquanto clarius dicere quam ipse
primarum, multum submittere, ut ille princeps quam maxime excellat’

magis de totis fabulis agendis quam de actione partis fabulae cuiusdam
cogitem. ’

 

