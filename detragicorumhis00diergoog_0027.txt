..23—

aut fraudulenter nostris temporibus factam aut imitationem esse
imaginis prorsus non intellectae suspicor. Non dico de mi-
rabili specie cothurnorum, praecipue monendum est chorum

ipsum cothurnos ut ceteros histriones gestare. ¹) —

 

PARS ALTERA.
DE HABITU

I. Aeschyli, Sophoclis, Euripidis temporibus.

Repetere nolo quod antea recensione fontium indagavi·
mus de initiis habitus scaenici usque ad tempora Aeschyli.
Omnes vero scriptores antiquitatis ea in re consentiunt, quod
Aeschylus, quae species ornatus in universum per totam an-
tiquitatem valuit, histrionibus dedit. Tamen nonnullis in
rebus paullatim apparatus scaenicus sine dubio mutatus est.
Quas mutationes quantum fieri potest investigare conabimur.

Fontes ad cognoscendum Aeschyli, Sophoclis, Euripidis.
temporibus habitum scaenicum sunt singuli loci fere soli fa-
bulis poetarum ipsis inserti. Perpauca tantum e Polluce

de hac re comperimus.

1. Personae.

a. Aeschylus.

Io in Aeschyli Prometheo persona induta erat cum cor· ι
nibus, Vocatur enim virgo βουκέρως (vs. 588) et κεραστίς -

 

1) Cetera vero monumenta, quae ad rem scaenicam spectant, mitto
hic enumerare, quia minoris momenti sunt neque-ad id quod nobis pro-
posuimus valent. — Sed erunt qui mirentur, quod prorsus tacui de va-
sorum picturis. Tamen Genellius (Theat. z. Ath.) et Jahn (Einleit. in d.
Vasenmaler. p. CXXVII seqq.) animadverterunt , quem habitum in vas-
culorum picturis invenimus, saepius respondere habitui scaenica Mo-
numenta autem artis, quae ad rem scaenicam spectant, angustis tantum
finibus coerceri hanc similitudinem, nos docuerunt. Tamen singulis in
rebus ornatum in illis picturis effictum pendere ex habitu histrionum
negari non potest. Praecipue hoc valet de insignibus (sceptro cum
' aquila ‚ corona cett.)‚ interdum de vestibus. In memoriam revoco vestes
Eumenidum et - addere licet — paedagogorum. Habitum Persarum
in vasorum picturis post quint. saec. a. Ch. n. respondere ornatui
scaenico, suspicor ‚ sed diiudicare non audeo. —

